---
title: Passeggiata sul Monte Serrone
description: Percorso ad anello che inzia dalla stupenda Abbazia di Sassovivo - Foligno (PG)
autor: freddi
date: 2015-05-27 2:00:00 +0000
categories: [Escursioni, Passeggiata]
tags: [hiking, umap, cartografia, Umbria]     # TAG names should always be lowercase
pin: false
math: true
mermaid: true
image:
  path: /media/images/serrone.png
  
  alt: Mappa dell'escursione realizzata con Umap
---

Si tratta di un percorso ad anello che inizia dall’[Abbazia di Sassovivo](https://it.wikipedia.org/wiki/Abbazia_di_Sassovivo), in particolare dalla Cripta del beato Alano (574 m s.l.m).

L’Abbazia si trova a circa 7 km da Foligno (PG).  
Provenendo da Perugia si raggiunge, una volta arrivati nei pressi di Foligno, prendendo la statale SS 3 Flaminia in direzione Spoleto-Roma. Successivamente si svolta allo svincolo Colfiorito – Norcia – Macerata (SS 77) e immediatamente dopo si gira a dx per Uppello - Sassovivo.

Il percorso è piuttosto accessibile, l’unica difficoltà è rappresentata dall’individuazione del sentiero in alcuni tratti (consigliata la bussola e il GPS).

---

## 📊 Dati del percorso

| Distanza | Tempo di percorrenza | Difficoltà | Dilivello complessivo | Quota massima |
| --- | --- | --- |--- |--- |
| 8 km | 3 ore | medio - bassa | 480 m| 1046 m s.l.m. |

![Profilo altimetrico](https://freddikru.wordpress.com/wp-content/uploads/2015/05/screenshot_2014-12-28-15-48-11.png){: width="1876" height="732" .w-75}
_Profilo altimetrico dell'escursione._

![immagine del modello 3D](https://freddikru.wordpress.com/wp-content/uploads/2015/05/3d_rit.png){: width="760" height="595" .w-75}
_Modello 3D dell'escursione._

## 🗄️ Materiale

* 🌍 [Modello 3D "orbitabile"](http://freddi-kru.github.io/maps/3d_serrone/3d.html);
* 🗺️ [Web map interattiva](https://umap.openstreetmap.fr/it/map/passeggiata-sul-m-serrone_40213#14/42.9635/12.7796)  
* 🐾 [Traccia (gpx)](https://raw.githubusercontent.com/Freddi-kru/maps/master/3d_serrone/passeggiata_sul_m_serrone.gpx).[^clic-destro]
* 🗒️ [Itinerario (PDF)](/media/docs/Passeggiata_sul_Monte_Serrone.pdf)



---

## 🚶 Descrizione dell'itinerario

![mappa di Umap](https://i.postimg.cc/8zRg1tVR/serrone-TOT.png)
_[Webmap](https://umap.openstreetmap.fr/it/map/passeggiata-sul-m-serrone_40213#14/42.9635/12.7796)  interattiva realizzata con [uMap](https://umap.openstreetmap.fr/it/) che riporta le informazioni (foto e descrizioni) in corrispondenza dei punti salienti del percorso. Tramite i pulsanti sulla sinistra si può: centrare la mappa sulla propria posizione, cambiare la mappa di sfondo, misurare distanze, fare una ricerca per toponimi e scaricare i dati (pulsante condividi e scarica)._


---
### 1️⃣ Il sentiero sul versante nord-occidentale

Dalla Cripta, dove è possibile parcheggiare, si percorre per un breve tratto la strada asfaltata. Giunti alla curva si prende a sx una strerrata che sale in mezzo al bosco di lecci e roverelle. Trascurando alcuni bivi, si segue la strada principale girando intorno al M. Serrone. A un incrocio (**punto 3** della webmap) si prosegue diritto (segnavia 60 – Pale) sino ad una radura pianeggiante, “**Prato Lungo**” (761 m). dove termina la sterrata.

Al bivio successivo (**punto 5**) si trascura il sentiero che scende a sx (segnavia 60) verso Pale e si prende quello a dx che sale blandamente nel bosco. Si arriva a una piccola radura (**punto 6**) con vista sul Sasso di Pale, caratterizzato da una grande croce metallica e da una antenna per le telecomunicazioni. Il sentiero rientra nel bosco, oltrepassa un fosso e arriva ad un’altra radura più estesa (**punto 7**).

![punto 7 - foto](/media/images/serroneP7.jpg){: .w-75}
_[Punto 7 della webmap](https://umap.openstreetmap.fr/it/map/passeggiata-sul-m-serrone_40213#16/42.9741/12.7786). Vista del Sasso di Pale e del M. Penninno sullo sfondo._

---
### 2️⃣ Il sentiero sul versante nord-orientale

Al rientro nel bosco il sentiero diventa una strada di servizio piuttosto ampia. Si prosegue sulla strada di servizio sino a un sentiero poco evidente sulla dx (**punto 8** – 915 m s.l.m).  
Si lascia la strada di servizio, che scende verso l’abitato di Casale, e si gira a dx (verso SW) sul sentiero che costeggia una recinzione. Facendo attenzione alla recinzione e alla direzione con la bussola non dovrebbe essere difficile individuare il sentiero.

---
### 3️⃣ Salita alla cima e discesa lungo un impluvio

Al termine del sentiero si piega leggermente a dx e si sale su un evidente fascia di conglomerato, piuttosto ripida (**punto 9**).

![vista dal punto 9](/media/images/serrone2.jpg){: .w-75}
_[Punto 9 della webmap](https://umap.openstreetmap.fr/it/map/passeggiata-sul-m-serrone_40213#16/42.9670/12.7865). Vista verso E. Sullo sfondo l’Appennino, con il massicccio del M. Bove._

Si prosegue verso W su una radura con bassi ginepri sino alla sella tra le due cime del M. Serrone (**punto 10**): a sx Le Pianacce (quota 1029 m) e a dx il M. Serrone (quota 1046 m). Lasciando il sentiero e procedendo verso S, si supera una dolina e in pochi minuti si raggiunge la rotonda cima del M. Serrone (**punto 11**).

Dalla cima si gode di una bella vista sui rilievi umbri. Da N a E si estende l’Appennino preceduto da colline e vallate: a SE il vicino M. Aguzzo, a S la catena del M. Serano – M. Brunette e a NW il M. Subasio.

![vista a WNW p11](/media/images/serrone_11-1.jpg){: .w-75}
_[Punto 11 della webmap](https://umap.openstreetmap.fr/it/map/passeggiata-sul-m-serrone_40213#16/42.9626/12.7816) – Vista a WNW sulla Valle Umbra e sulla cittadina di Foligno._

![vista a NW p11](/media/images/serrone_11-2.jpg){: .w-75}
_[Punto 11 della webmap](https://umap.openstreetmap.fr/it/map/passeggiata-sul-m-serrone_40213#16/42.9626/12.7816). Vista a NW sul M. Subasio (a sx)._

Si scende in direzione NW con vista sul M. Subasio. Giunti ad un impluvio si gira a sx (SW) su un sentiero poco marcato che si mantiene sul bordo dell’impluvio. Si scende in modo disagevole tra rovi e cespugli sino a ritrovare un evidente sentiero che proviene dal versante opposto (**punto 12**).

![foto punto 13](/media/images/serrone_13.jpg){: .w-75}
_[Punto 13 della webmap](https://umap.openstreetmap.fr/it/map/passeggiata-sul-m-serrone_40213#16/42.9582/12.7765). Simpatico affioramento di rocce calcaree stratificate (Formazione della Maiolica)._

Superata una radura da cui si vede l’Abbazia, il sentiero inizia a scendere leggermente sino a passare sotto un elettrodotto ed a arrivare a una strada di servizio (**punto 13**).

Dal balcone roccioso sul baratro del Fosso Renaro si vede il M. Colognola e il M. Aguzzo (quota 850 m).

---

### 4️⃣ Rientro all'abbazia di Sassovivo
Si prosegue a dx in discesa, si passa di nuovo sotto l’elettrodotto e dopo un impluvio si raggiunge un bivio (**punto 14**). Si svolta a sx, in discesa, e si arriva alla sterrata percorsa all’inizio. Svoltando ancora a sx, sempre in discesa, si giunge di nuovo alla Cripta (**punto 2**).

Se si dispone di altro tempo si può prolungare l’escursione visitando una cappellina ottagonale immersa nel bellissimo bosco di lecci (**punto 15**). Dalla Cripta del beato Alano, si imbocca il sentiero accanto alla fonte, percorrendolo si aggira un piccolo fosso e si raggiunge in pochi minuti la cappellina (purtroppo in disuso).

![foto punto 2](/media/images/Serrone2-sailco.JPG){: .w-75} 
_[Punto 2 della webmap](https://umap.openstreetmap.fr/it/map/passeggiata-sul-m-serrone_40213#16/42.9589/12.7632). Cripta del beato Alano. Photo by [Sailko](http://commons.wikimedia.org/wiki/User:Sailko), license [GFDL](http://www.gnu.org/copyleft/fdl.html) or [CC-BY-SA-3.0](http://creativecommons.org/licenses/by-sa/3.0/)._

![foto punto 15](https://raw.githubusercontent.com/Freddi-kru/maps/master/3d_serrone/IMG_20141227_121223bis.jpg){: .w-75}
_[Punto 15 della webmap](https://umap.openstreetmap.fr/it/map/passeggiata-sul-m-serrone_40213#16/42.9554/12.7651). Vista a ESE sulla valle del Fosso Renaro e sul M. Aguzzo_

Il sentiero prosegue oltre facendo una curva a sx e dopo pochi metri termina a in un belvedere con vista sul M. Aguzzo e sul M. Cologna.  
Si può concludere l’escursione visitando l’[Abbazia di Sassovivo](http://it.wikipedia.org/wiki/Abbazia_di_Sassovivo).

![foto punto 1](https://upload.wikimedia.org/wikipedia/commons/6/68/Abbazia_di_sassovivo_01.JPG?uselang=it){: .w-75}
_[Punto 1 della webmap](https://umap.openstreetmap.fr/it/map/passeggiata-sul-m-serrone_40213#16/42.9565/12.7623). Abbazia di Sassovivo. Photo by [Sailko](http://commons.wikimedia.org/wiki/User:Sailko), license [GFDL](http://www.gnu.org/copyleft/fdl.html) or [CC-BY-SA-3.0](http://creativecommons.org/licenses/by-sa/3.0/)_

[^clic-destro]: Utilzzare il tasto destro del mouse -> _Salva destinazione con nome..._
